## 蜂子，蜂蜜，蜂蜡

##### 【本经原文】
味甘平，主风头，除蛊毒，补虚羸伤中，久服令人光泽好颜色不老，大黄蜂子主心腹胀满痛，轻身益气，土蜂子主痈肿。
##### 【产地】
产我国南方诸省岩岭间，今江浙之间多自养蜂，出蜜佳，国外产者亦佳。
##### 【性味】
味甘，性平，无毒。
##### 【主治】
蜂蜜为润脏腑要药，主益气补中，滋养脾胃，调和营卫，治五脏不足，肠胃燥结，肌肉疼痛，除心烦，疗肠澼，作榳入谷道，导便秘。蜂蜡为止血，安胎，补益药，治孕妇胎动下血有殊效，又为硬膏基础剂。蜜蜂子为补虚，解毒药，治麻风病及肠寄生虫结聚腹痛，滇越等地常以油炸佐膳。
##### 【别录】
蜂蜜益气补中，止痛解毒，除众病，和百药，久服强志轻身。
##### 【藏器】
蜂蜜治牙齿疳虫，唇口疮，目肤赤障，杀虫。
##### 【孟铣】
蜂蜜治心腹血气刺痛，及白痢，同生地黄汁各一匙服，即下。
##### 【本经】
蜂蜡主下利脓血，补中，续绝伤金疮，益气。
##### 【甄权】
蜂蜡主孕妇胎动，下血不绝欲死，以鸡子大煎三五沸。投美酒半升立愈，又主白发镊去，消蜡点孔中即生黑发。
##### 【本经】
蜜蜂子治头风，除蛊毒，补虚羸伤中，久服令人光泽。
##### 【别录】
蜜蜂子治心腹痛，面目黄，大人小儿腹中五虫从口吐出者。
##### 【藏器】
蜜蜂子主丹毒风疹，腹中留热，利大小便涩，去浮血，下乳汁，妇人带下病。
##### 【用量】
可做食品，无定量。
##### 【禁忌】
无。
##### 【附方】
阴头生疮——以蜜煎甘草涂之。
肛门生疮——白蜜一斤、猪胆汁一枚相和，微火煎令可丸，作挺长约三寸，大如手指，涂油纳肛门内，卧令后重，须臾通泻。
热油灼痛——以白蜜涂之。
肝虚雀目——黄蜡溶汁，入蛤粉相合所得，冷却，每以二钱夹入猪肝内煮之，乘热食肝饮汁，日二，以平安为度。
大风疠疾——须眉已无，皮肉已烂成疮者：蜜蜂子，胡蜂子，黄蜂子并炒各一分，白花蛇，乌梢蛇并酒浸去皮骨炙干，全蝎，僵蚕并炒，各一两，地龙炒半两，蝎虎（守宫），赤足蜈蚣各 15 条，丹砂一两，雄黄 一分（醋炒），龙脑半钱，共为细末，每服一钱匕，蜜汤调下，月三五服。（圣济）。
