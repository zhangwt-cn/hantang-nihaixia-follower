## 檗木

##### 【本经原文】
味苦寒，主五脏肠胃中结热，黄疸，肠痔，止泄利，女下漏下，赤白阴阳蚀疮。今名黄柏。
##### 【产地】
产我国四川，故亦称川柏，他处亦有之，日本输入者劣，树皮入药。
##### 【性味】
味苦，性寒，无毒。
##### 【主治】
黄柏为除热杀虫，坚肾益阴要药，主结热，黄疸，诸痿，瘫痪，治诸疮痛，泄痢，下血，泻膀胱相火，疗淋浊白带，肠胃结热。
##### 【别录】
疗惊气在皮间肌肤赤起，目热赤口疮。
##### 【甄权】
男子阴痿及传茎上疮，治下血如鸡鸭肝片。
##### 【藏器】
热疮疱起，虫疮，血痢，止消渴，杀蛀虫。
##### 【元素】
泻膀胱相火，补肾水不足，坚肾壮骨髓，疗下焦虚，诸痿瘫痪，利下窍，除热。
##### 【大明】
安心除劳治骨蒸，洗肝目多泪，口干心热，杀疳虫，治疣心痛，鼻衄，肠风下血，后急热肿痛。
##### 【东垣】
泻伏火救肾水，治冲脉气逆，不渴而小便不通，诸疮痛不可忍。
##### 【丹溪】
得知母降阴火，得苍术除湿清热，为治痿要药，得细辛泻膀胱火，治口舌生疮。
##### 【灵胎】
清热燥湿。
##### 【用量】
普通五分至二钱。
##### 【禁忌】
恶干漆，伏硫磺，阴阳两虚，脾胃薄弱者均忌。