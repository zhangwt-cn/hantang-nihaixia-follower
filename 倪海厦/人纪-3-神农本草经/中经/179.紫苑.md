## 紫苑

##### 【本经原文】
味苦，温，无毒。治咳逆上气，胸中寒热结气，去蛊毒，痿厥，安五脏．一名青菀。
##### 【产地】
为山野多年生草本，产我国中部，庭园亦可栽植，其花美丽，根状似细辛，其质柔轫，入药。
##### 【性味】
味苦辛，性温，无毒。
##### 【主治】
紫苑为祛痰止咳要药，主治咳逆，痰涎，吐脓血，益肺气。
##### 【别录】
疗咳唾脓血，止喘悸，五劳体虚，补不足，小儿惊痫。
##### 【甄权】
治尸疰，补虚下气，劳气虚热，百邪鬼魅。
##### 【大明】
调中消痰，止渴润肌肤，添骨髓。
##### 【好古】
益肺气，主息贲。
##### 【用量】
普通七分至钱半。
##### 【禁忌】
肺病咳逆喘嗽，皆阴虚肺热也，忌独用多用，即用亦须与二冬百部桑皮等苦寒药参用，方无害以其性温也。