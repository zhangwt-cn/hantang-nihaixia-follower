## 药性总义
参考本草备要（清·汪讱庵）

##### 一、五味之义
凡药酸属木入肝，苦属火入心，甘属土入脾，辛属金入肺，咸属水入肾。

##### 二、五色之义
青属木入肝，赤属火入心，黄属土入脾，白属金入肺，黑属水入肾。

##### 三、五味之用
凡药酸者能涩能收，苦者能泻能燥能坚，甘者能补能和能缓，辛者能散能
润能横行，咸者能下能软坚，淡者能利窍能渗泄。

##### 四、阴阳之义
寒热温凉是气也，酸苦甘辛咸是味也，气为阳味为阴，其气厚者为阳中之
阳，薄者阳中之阴也。味厚者阴中之阴，薄者阴中之阳，气薄主发泄散表，厚则发热与温，
味厚则泄降，薄则通窍，利渗湿，辛甘发散为阳，酸苦涌泄为阴，咸味涌泄为阴，淡味渗泄
为阳，轻清升浮为阳，重浊沉降为阴，阳气出上窍， 阴味出下窍，清阳发肌理。浊阴走五
脏。清阳实四肢，浊阴归六腑。

##### 五、药之相从
凡药清虚者浮而升，重实者沉而降，味薄者升而生如春季，气薄者降而收
象秋季。气厚者浮而长象夏天，味厚者沉而藏象冬天，味平者化而成象长夏，气厚味薄者浮
而升，味厚气薄者沉而降，气味俱厚者能浮能沉，气味俱薄者可升可降，酸咸无升，辛甘无
降，寒无浮，热无沉，此升降浮沉之义也，凡药根在土中者，半身以上则上升，半身以下则
下降，药为枝者达四肢，为皮者达皮肤。为心为干者内行脏腑，质轻者上入心肺，重者下入
肝肾，中空者发表，内实者攻里，枯燥者入气分，润泽者入血分，此上下内外之相从也。

##### 六、药色之入经脉
凡药色青，味酸，气臊，性属木，皆入足厥阴肝，足少阳胆经。
色赤味苦，气焦，性属火者，皆入手少阴心，手太阳小肠经。
色黄味甘，气香性属土者，皆入足太阴脾，足阳明胃经。
色白味辛，气腥，性属金者，皆入手太阴肺，手阳明大肠经。
色黑味咸，气腐性属水者，皆入足少阴肾，足太阳膀胱经。

十二经中唯手厥阴心包，手少阳三焦经无所主，其经通于足厥阴少阳，而厥阴主血，诸
药入肝经血分者，并入心包，少阳主气。诸药入胆经气分者并入三焦，命门相火，散行于胆
三焦心包，故入命门者并入三焦，此诸药入诸经之分布也。药有相需者，同类而不可离者。
相使者，我之佐使也。相恶者，夺我之能也。相畏者，受彼之制也，相反者。两不相合也。
相杀者，制彼之毒也，此异同之义也。

##### 七、五脏补泻之义
肝苦急，急食甘而缓之；肝欲散，急食辛以散之，以辛补之，以酸泻之。
心苦缓，急食酸以收之；心欲软，急食咸以软之，以咸补之，以甘泻之。
脾苦湿，急食苦以燥之；脾欲缓，急食甘以缓之，以甘补之，以苦泻之。
肺苦气上逆，急食苦以泻之；肺欲收，急食酸以收之，以酸补之，以辛泻之。
肾苦燥，急食辛以润之；肾欲坚，急食苦以坚之，以苦补之，以咸泻之，此是其义也。

##### 八、六淫主治
风淫于内，治以辛凉，佐以苦甘，以甘缓之，以辛散之。
热淫于内，治以咸寒，佐以甘苦，以酸收之，以苦发之。
湿淫于内，治以苦热，佐以酸淡，以苦燥之，以淡泄之。
火淫于内，治以咸冷，佐以苦辛，以酸收之，以苦发之。
燥淫于内，治以苦温，佐以甘辛，以苦下之。
寒淫于内，治以甘热，佐以苦辛，以咸泻之，以辛润之，以苦坚之。
此六淫主治，各有所宜，故药性须明，而施用贵审也。

##### 九、五行相生
人之五藏应五行，子母相生，经曰：虚则补其母，实则泻其子。又曰：子
能令母实，母能令子虚，如肾为肝母，心为肝子，故入肝者并入肾与心。肝为心母，脾为心
子，故入心者并入肝与脾。心为脾母，肺为脾子，故入脾者并入心与肺。脾为肺母，肾为肺
子，故入肺者并入脾与肾。肺为肾母，肝为肾子，故入肾者并入肺与肝。此五行相生子母相
应之义也。

##### 十、五行相克
酸伤筋，辛胜酸；苦伤气，咸胜苦；甘伤肉，酸胜甘；辛伤皮毛，苦胜辛；
咸伤血，甘胜咸。因为酸主收敛，敛则筋缩，苦能泻气，辛能疏散肌理，咸能渗泄。

##### 十一、五病所禁
酸走筋，故筋病勿多食酸，筋得酸则拘急，收引益盛。
苦走骨，故骨病勿多食苦，骨得苦则阴益盛，令人重而难举。
甘走肉，肉痛勿多食甘，肉病得甘则壅气，臃肿益甚。
辛走气，气病勿多食辛，气得辛则散，而益虚。
咸走血，血病勿多食咸，血得咸则凝涩，而口渴也。

##### 十二、五味所伤
多食咸，则脉凝泣而变色。多食苦，则皮槁而毛拔。多食辛，则筋急而爪枯。多食酸，则肉消皮厚而唇开。多食甘，则骨痛而发落。

药之为物，各有其形性气质，其入诸经，有因形相类者，有因性相从者，有因气相求者，有因质相同者，自然之理，可以以意得也。

药有以形名者，人参狗脊之类是也，有以色名者，黄连黑参之类是也，有以气名者，稀签香薷之类是也，有以味名者，甘草苦参之类是也，有以质名者，石膏石脂归身归尾之类是也，有以时名者，夏枯款冬之类是也，有以能名者，何首乌骨碎补之类是也。

凡药火制四，煨炙炒煅也。水制三，浸泡洗也，水火共制二，蒸煮也，酒制升提，姜制温散。入盐走肾而软坚。用醋注肝而收敛。童便制，除劣性而降下，米泔制，去燥性而和中，乳制润枯生血，蜜制甘缓益元。陈壁土制，藉土气以补中州。面裹曲制，抑酷性勿伤上膈。

黑豆甘草汤渍，并解毒致平和，羊酥猪脂涂烧，咸渗骨容易脆断，去穰者免胀，去心者除烦，此制治各有所宜也。

一药之为用，或地道不真，则美恶迥别，或市肆饰伪，则气味全乖，或收采非时，则良楛异质，或头尾误用，则呼应不灵，或制治不精，则功力大减，用者不察，顾归咎于药之罔功，譬之兵不精炼，思以荡寇克敌，适以覆众舆ㄕ也，治疗之家，其可忽诸。

千金云：凡药须治择熬泡毕，然后秤用，不得生秤，湿润药先皆增分两，燥乃秤之。