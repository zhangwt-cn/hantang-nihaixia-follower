## 白前

——长于降气，下痰止嗽，治肺气壅实，胸膈逆满。
##### 【产地】
山野多年生草，根死似细辛而大。白色，坚直易折，嘉谟曰，似牛膝短小柔软，能弯者为白微，长坚易折者为白前。
##### 【性味】
辛苦味甘，性微温，无毒。
##### 【主治】
白前为下气降痰要药，主治咳逆上气，肺病痰喘。
##### 【别录】
主胸胁逆气，咳嗽上气，呼吸欲绝。
##### 【大明】
主一切气，肺气烦闷，贲豚肾气。
##### 【用量】
普通一钱至三钱。
##### 【禁忌】
肺虚哽气者忌。
##### 【吴克潜】
白前能祛痰而利肺气，寇氏称其能保定肺气，治嗽多用。以温药相左尤佳，而时珍谓其性无补益，虽寇氏称其能保肺气，但其功能专于降气，气降故痰亦下，故惟肺气壅实，兼有痰凝塞者，用之无不奏效，若虚者则不宜，之二说者，可并存也，盖惟其泻肺不补，而痰乃能降，气乃能平，惟其祛痰降气，而肺乃得保，气乃得安，正可以互相发明也。